COMMENTARIUS. xxxvu

memet ipsum hic consistere patitur praefationis institutum:
quare si qua sunt praeterea quibus editio Schowiana emendari
possit, sicut sunt, ea commodius in notis ad librum de Ostentis
exponentur ¹⁸¹).

Sed illuxit tandem aliquando laetior Lydo dies a. 1784, cum 28
epuli ageret Christianissimi regis ad portam Othomanam splen-
didus legatus, Gabriel Augustus de Choiseul-Gouffier‚ publica-
rum rerum scientia non minus quam gloria maiorum clarus, et
in utramque academiam illo iam tempore cooptatus, cumin eam
“ quae Inscriptionum vocabatur, eruditissimis acutissimisque hom-i-
nibus maxime tunc florentem, tum in alteram, cuius glorioso
labore et Francorum literae immortaliter illustratae sunt et in-
corrupta est sermonis nostri integritas constanter conservata. is
nobilissimus vir, liberalium artium omnisque humanitatis laude
commendatus, cum in primo iuventutis flore et maximarum re-
rum cursu esset, iam tunc prae doctrinae studio delicias asperna-
tus Graeciam lustrare statuerat ‚ et antiquorum hominum manes
ac species interrogare, per tot urbium ‚ Athenarumque ipsarum,
caeca vestigia passim errantes. qua in peregrinatione quam cu- p. an
riosum sese exhibuerit politissimae vetustatis indagatorem, lite-
ratus homo in Europa nemo est qui nesciat. quamobrem mihi
quidem dignus profecto videtur fuisse qui non Lydmn nostrum,
sed principem aliquem ex Graecis scriptoribus, maxime autem
e poetis, qui perierunt, ab inferis excitaret, Menandrum videli-
eet et Sophronem, vel Sophoclem aut Pindarum ex his quorum
scripta non parum plura amissa quam retenta sunt. ad quem
enim potius eiusmodi inventionem pertinere dicamus, quam ad
eum qui non minori dicendi artificio quam cognoscendi peritia,
quaecunque sibi Graeciam peragranti occurrerant , tam vividis
coloribus expressit, ut omnes intelligerent nihil esse non oratoria
tantum eius sed poetica etiam facultate praestantius. verum

¹⁸¹) De Mensibus excerpta post Schowium Guil. Roetherus recognovit
atque emandavit, e Graeco in Latinum convertit et perpetua cum sua et
Schowii tum Hasii et Creuzeri aliorumque adnotatione instruxit, ‘indi—
{i'i'ffessffiffssis‘ffiiossdssiffitosssspiffifisssstssaffiffii’ ³11÷¹21²231203⁰2ss351225
watg‘tei argumenti loco-⁴2⁷ ingeniosissime partim emeniiiivit partim expla-
ηαυι .

